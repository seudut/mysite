+++
date = '2025-12-26T12:18:02+08:00'
draft = true
title = '相应部经典_有偈篇_第一_诸天相应'
toc = true
+++



# 第一、 苇品

## 一、瀑流

如是我闻，尔时，世尊住舍卫城祇树给孤独园。

尔时，有天神于黎明放其殊胜妙光，遍照祇园，诣世尊处。诣已，敬礼世尊，立于一面。

立一面已，彼天神白世尊曰：「友！卿如何度瀑流耶？」世尊曰：「友！我不住不求以度瀑流。」「友！卿如何不住不求以度瀑流耶？」世尊曰：「友！我住时沉，求时溺。友！我如是不住不求以度瀑流。」

> 「不住与不求，度世间执著。涅槃婆罗门，久久我见知」

彼天神作如是言得大师嘉赏、认证，天神知得大师、认证，敬礼世尊右绕而去。


##  二、解脱

〔尔时世尊〕……舍卫城……

时有天神于黎明放其殊胜妙光，遍照祇园。诣世尊处，诣已，礼敬世尊立于一面。

立于一面之天神白世尊：「友！卿知众生之解脱、令解脱、远离耶？」世尊曰：「友！我知众生之解脱、令解脱、远离。」天神曰：「友！卿如何知众生之解脱、令解脱、远离耶？」

〔世尊：〕

> 有喜之灭尽，亦尽想与识。
> 受灭皆寂静，友我之如是。
> 知众生解脱，令解脱远离。

## 三、引导者

立于一面之天神，于世尊面前，而唱偈曰：

> 生导死寿短，导老无庇护。
> 观死此恐怖，齐乐绩功德。

〔世尊：〕

> 生导死寿短，导老无庇护。
> 观死此恐怖，弃欲希寂静。


## 四、时乃过去

立于一面之天神，于世尊面前，而唱偈曰：

> 时过日夜移，青春弃我等。
> 观死此恐怖，赍（jī）乐积功德。

〔世尊：〕

>时过日夜移，青春弃我等。
>观死此恐怖，弃欲希寂静。

## 五、几何断

立于一面之天神，于世尊面前，而偈曰：

> 几断几何弃，且更修几何。
> 超越几何结，称度瀑流僧。

〔世尊：〕
> 五断与五弃，上修五无漏。
> 超越五种结，称渡瀑流僧。

## 六、不眠

立于一面之天神，于世尊面前，而偈曰：

> 他醒几何眠，他眠几何醒。
> 染尘依几何，依几何得清。

〔世尊：〕

> 他醒于五眠，他眠于五醒。
> 染尘依于五，依五而得清。


## 七、不了知

立于一面之天神，于世尊面前，而偈曰：

> 因法不了知，引入于异教。
> 此人眠不醒，今正彼醒时。

〔世尊：〕

> 因以了知法，不入于异教。
> 彼等正证知，以平行不平。


## 八、迷乱

立于一面之天神，于世尊面前，而偈曰：

> 因法不了知，引入于异教。
> 此人眠不醒，今正彼醒时。

〔世尊：〕

> 因以了知法，不入于异教。
> 彼等正证知，以平行不平。


## 九、慢之欲

立于一面之天神，于世尊面前，而偈曰：

> 欲慢无调顺，不静心无寂。
> 独林住放逸，无越死魔岸。

〔世尊：〕

> 去慢心寂静，智慧悉解缚。
> 独住不放逸，可度死魔岸。


## 十、住森林

立于一面之天神，于世尊面前，而偈曰：

> 住于森林者，寂静清净行。
> 日唯取一食，如何悦颜色。

〔世尊：〕

> 不悲过去事，未来勿憧憬。
> 若持身现在，颜色即朗悦。
> 憧憬于未来，悲于过去事，
> 诸愚之为此，如刈绿苇萎。

此嗢陀南：

> 导解脱瀑流，时过几断何。
> 不眠不了知，迷乱与慢欲。
> 第十谓林住，依此有品名。

---

# 第二、欢喜园品

## 一一、欢喜园

如是我闻，尔时，世尊住舍卫城祇树给孤独园。

于此，世尊以「比丘等！」言诸比丘：「世尊！」彼等比丘奉答世尊。世尊如是宣说：「诸比丘！昔有属于三十三之天神，于欢喜园、为天女群侍随围绕，给与五欲具足，尔时唱此偈曰：

> 享誉三三天，天神之住家。
> 如非见此园，不知此快乐。

诸比丘！如果说已，有天神以偈答彼天神曰：

> 汝为愚痴者，不知如来语。
> 诸行实无常，乃是生灭性。
> 生者必有灭，寂此正悦尔。

## 一二、欢喜

立于一面之天神，于世尊面前，而唱偈曰：

> 有子依子喜，牛主依牛喜。
> 人喜依四依，无依即无喜。

〔世尊：〕

> 有子依子悲，牛主依牛悲。
> 人悲依于依，无依即无悲。

## 一三、无有如子者

立于一面之天神，于世尊面前，而唱偈曰：

> 可爱莫若子，致富莫若牛。
> 光明莫若阳，海为最上湖。

〔世尊：〕

> 或爱莫若己，致富莫若穀。
> 光明莫若慧，雨为最上湖。


# 第三、剑品